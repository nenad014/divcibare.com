<?php
session_start();

$title = "Pešačke staze";

?>
<?php require 'includes/top.php'; ?>
<?php require 'includes/navbar.php'; ?>
<div class="container">
	<h1 class="text-center"><?php echo $title; ?>
	</h1>
	<br>
	<p class="text-justify">Pešačke staze na Divčibarama nisu previše zahtevne i kreću od centra Divčibara i duge su po nekoliko kilometara. Sve staze su označene planinarskim oznakama na stablima drveća. Prilikom šetnje obratite pažnju na ove oznake koje su u obliku crvenog kruga sa belo obojenim središtem.</p>
	<p class="text-justify">Na Divčibarama postoji šest pešačkih staza: Centar - Golubac (1050 metara, 30 minuta), Centar - Paljba (1051 metara, 40 minuta), Centar - Crni vrh (1093 metara, 35 minuta), Centar - Velika pleća (1036 metara, 45 minuta), Centar - Ljuti krš (962 metra, 40 minuta), kružna staza Vrhovi Divčibara (6 časova).</p>
	<p class="text-justify">Ovde možete preuzeti mapu pešačkih staza u PDF formatu.</p>
	<br>

	<h3 class="text-center">Centar - Golubac</h3>
	<img src="img/golubac.jpg" class="mx-auto d-block"><br>
	<p class="text-justify">Ukoliko krećete iz centra videćete crkvu Sv. Pantelejmona i put koji se blago penje ka motelu Maljen.</p>
	<p class="text-justify">Nakon desetak minuta hoda nalazite na raskrsnicu gde levo vodi makadamski put i prelazi u utabanu krivudavu stazu pored vikendica.</p>
	<p class="text-justify">Sledeće karakteristično odredište su visoki razuđeni borovi i nova raskrsnica: put levo vodi ka vidikovcu Paljba, a staza desno ka Golupcu koji se sa ove tačke već jasno vidi.</p>
	<p class="text-justify">Preostaje Vam još jedan deo staze. Nakon što ga savladate naći ćete se na 1056 metara nadmorkse visine gde se nalazi karakteristična kula-osmatračnica od drveta.</p>
	<p class="text-justify">Sa Golupca se pruža pogled na sve strane. Na zapadu se vide valjevske planine: Povlen, Magleš, Jablanik i Medvednik, a na severu u daljini Cer. Na zapadu, ispod Golupca je šumovita, duboka dolina Bukovske reke.</p>
	<p class="text-justify">Suprotno, na istočnoj i južnoj strani pada pogled na najviši Maljenski vrh Kraljev sto, Veliku pleć, Crni vrh i Paljbu i celu divčibarsku visoravan, sa livadama i šumarcima iz kojih izviruju krovovi odmarališta i hotela. Zbog toga se ova staza preporučuje kao prva koju treba prepešačiti, jer će se tako steći odličan uvid u geografski položaj Divčibara i ostale pešačke staze.</p>
	<br>

	<h3 class="text-center">Centar - Paljba</h3>
	<img src="img/paljba.jpg" class="mx-auto d-block"><br>
	<p class="text-justify">Ukoliko idete iz centra, krenite ponovo putem pored crkve, ali ovog puta ne nastavljate ka hotelu Maljen, već skrenite levo, utabanom stazom duž potoka Žujan preko kog ćete preći nakon nekoliko stotina metara.</p>
	<p class="text-justify">Staza nastavlja blago uzbrdo, najpre kroz borovu šumu, a zatim kroz livade, pored vikendica sve do glavnog asfaltiranog puta.</p>
	<p class="text-justify">Da ne bi išli asfaltom, nakon 50 metara krenite stazom sa leve strane puta. Posle izvesnog hodanja, pređite na desnu stranu i pratite stazu kroz malu borovu šumu.</p>
	<p class="text-justify">To je poslednja etapa, jer ubrzo stižete na cilj - Paljba sa 1051 metara nadmorske visine. Na jednoj strani su Valjevske planine, a na drugoj maljenski vrhovi.</p>
	<p class="text-justify">Nešto niže od vrha, sa leve strane glavnog puta nalazi se vidikovac sa prostranim parkingom. Pogled se pruža na sela koja su duboko u dolini: Skakavci i Rosići, Ražana i Kosjerić. Mesto je atraktivno predveče kada sunce zalazi za Medvednik i Povlen.</p>
	<br>

	<h3 class="text-center">Centar - Crni vrh</h3>
	<img src="img/crni-vrh.jpg" class="mx-auto d-block"><br>
	<p class="text-justify">Crni vrh je uzvišenje po kojem je ime dobila i ski staza Crni vrh. Iz centra nastavite glavnim asfaltiranim putem suprotno od pravca Beograda i nakon kraćeg pešačenja skrenite levo kod Pančevačkog odmarališta.</p>
	<p class="text-justify">Put nastavlja uzbrdo, asfaltiran je i prolazi pored odmaralište IMT. Nakon uspona i vikendica sledi raskrsnica sa drvenim putokazom: levo je staza za Veliku Pleć, a vi nastavljate pravo ka Crnom vrhu.</p>
	<p class="text-justify">Ubrzo ulazite u šumu borova, breza i jela. Obrasla je travom, borovnicama i gustom paprati.</p>
	<p class="text-justify">Ova, prilično strma staza isprepletana je korenjem četinara, što u kombinaciji sa kamenjem i zemljom formira prirodne stepenike. Kad savladate ovaj deo puta izlazite na sam vrh.</p>
	<p class="text-justify">Sam vrh je po visini drugi Maljenski vrh, ali se zbog blizine nametnuo najvišem vrhu Kraljevom stolu koji je udaljeniji od centra Divčibara. Sa Crnog vrha se pružaju upečatljivi pogledi na istok (levo), jug (pravo) i zapad (desno), pa se tim redom vide: Suvobor, Kablar, Ovčar, Zajčica i Subjel, a kad je vedro u daljini se vide Golija, Kopaonik, Zlatibor, Tara i Zvijezda. Na krajnjem zapadu vide se sve ostale valjevske planine: Povlen, Magleš, Jablanik i Medvednik i ispod njih Drenovački kik, Bukovi i ostala pobrđa. Pogled na sever prema Divčibarama zaklanja šuma kroz koju vodi staza.</p>
	<p class="text-justify">Sa Crnog vrha postoje staze levo za Veliku pleć i desno za kafanu Vidik i dalje za vidikovac Paljba.</p>
	<br>

	<h3 class="text-center">Centar - Velika pleć</h3>
	<img src="img/velika-plec.jpg" class="mx-auto d-block"><br>
	<p class="text-justify">Prvi deo staze isti je kao za Crni vrh. Kada stignete do putokaza i već pomenute raskrsnice, skrenite levo makadamom koji se blago uspinje kroz četinarsku šumu. Nakon toga sledi još jedna raskrsnica: desno još jedan prilaz Crnom vrhu, a pravo put za Veliku pleć.</p>
	<p class="text-justify">Sa leve strane puta je šuma, a sa desne nekoliko vikendica. Nakon toga staza pravi veliku okuku na desno, pa vam preostaje mali deo pešačenja kroz šumu i stigli ste na vrh visok 1050 m.</p>
	<p class="text-justify">Sa njega se pruža prekrasan pogled na Ravnu goru i Suvobor, Kablar, Ovčar, Zajčicu i Subjel. Kad je vidik bistar u daljini se vide Golija, Kopaonik, Zlatibor i Tara. Ispod Velike pleći, levo je šumoviti kanjon Crne Kamenice čiji se žubor jasno čuje. Pravo na jug pružaju se široke livade visoravni Tometino polje, preko koje vodi put za Požegu.</p>
	<br>

	<h3 class="text-center">Centar - Ljuti krš</h3>
	<img src="img/ljuti-krs.jpg" class="mx-auto d-block" style="width: 25%"><br>
	<p class="text-justify">Početni deo ove staze ide asfaltnim putem prema Mionici i Beogradu. Kad se prodje Breza kamp, levo skreće makadamski put označen crvenim putokazom Ljuti krš. Staza vodi tim putem, kroz šumu, između vikendica. Iza poslednje vikendice staza napušta put i skreće desno, a zatim vijuga kroz šumu. Posle prelaza preko potoka, ide se kroz šumu sa proplancima do drveta sa putokazima: desno Stražara i levo Ljuti krš. Nastavlja se levim pravcem, kroz šumu. Tu je početak strogog prirodnog rezervata Crna reka. Staza zatim izbija na kameniti greben, kojim se uspinje do vidikovca na vrhu – 962 metara nadmorske visine.</p>
	<br>
</div>
<?php require 'includes/bottom.php'; ?>